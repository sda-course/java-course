# Zadanie 1
1. Zadeklaruj zmienną typu `double` o nazwie `radius` i zainicjuj wartością 10.125.
2. Oblicz obwód okręgu o promieniu w zmiennej `radius`.
3. Wynik przypisz do drugiej zmiennej, którą samodzielnie zadeklaruj.
4. Wyświetl komunikat w postaci:
```text
Obwód koła o promieniu XXX wynosi YYY
```
W miejscu XXX powinna pojawić się wartość promienia, a w YYY obliczona długość obwodu. 

#Zadanie 2
Samodzielnie utwórz klasę `VariablesDemo` i zadeklaruj w niej zmienne:
* a typu long
* b typu int
* c typu short
* d typu byte
  Każdą ze zmiennych zainicjuj największą wartością. Największa wartość dla typu byte w kodzie szesnastkowym to 0x7F. Wiedząc, że typ short to 2 bajty, int 4 a long 8
  dopisz największe wartości dla pozostałych zmiennych.  
  Wyświetl wynik mnożenia każdej ze zmiennych przez 2.
1. Określ, który z wyników jest nieprawidłowy.
2. Zastosuj w jednym z nich rzutowanie, aby otrzymać poprawny wynik.
3. 
# Zadanie 3   
Samodzielnie utwórz klasę `CircleApp` i napisz program, który obliczy pole i obwód koła na podstawie wczytanego z klawiatury promienia.

# Zadanie 4
Wzorując się na programie `RectangleApp` samodzielnie napisz programy (klasy `VATApp`, `SecondsApp`, `ParkingApp`) z wszystkich punktów Zadania 1 z pakietu `chapter02`.

# Zadanie 5
1. Stwórz klasę o dowolnej nazwie z metodą main.
2. Zadeklaruj zmienną `length` typu `double` (bez przypisywania jej wartości) i wyświetl ją funkcją `println`.
3. Uruchom program.
4. Na podstawie komunikatu o błędzie napraw program, aby wyświetlała się liczba 0.0.
5. Poniżej wpisanego kodu utwórz blok i w nim zadeklaruj zmienną `width`typu `int` z wartością 10.
6. W bloku tuż za deklaracją zmiennej `width` umieść instrukcję ją wyświetlającą.
7. Za blokiem ponownie wyświetl zmienną `lenght`.
8. Czy za blokiem można wyświetlić zmienną `width`?

# Zadanie 6
Napisz program, który wczytuje dwie liczby całkowite i oblicza ich sumę, a wynik obliczeń prezentuje w postaci:
```
    12
+  123
------
   135
```
Załóż, że program wczytuje liczby nie większe od 1000 i dodatnie. 
